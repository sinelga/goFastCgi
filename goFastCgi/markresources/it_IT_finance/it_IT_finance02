La riduzione del rischio è maggiore e la diversificazione più efficace se avviene tra investrimenti a correlazione zero, indipendenti. 
È ancora più alta se avviene tra investimenti correlati negativamente, ma in questo caso la scelta è più critica perché comporta anche una riduzione di profitti.
Una strategia di investimento può essere quella di spingere la diversificazione fino a scegliere investimenti in comparti o settori, 
o tipologie di titoli correlati negativamente (es. energetico vs manifatturiero, azioni vs obbligazioni). 
Se il coefficiente di correlazione investimenti è negativo (e al limite pari a − 1), il rischio complessivo dell'investimento è minore, ma scende anche il profitto atteso.
La finanza è la disciplina che studia processi con cui individui, imprese, enti, organizzazioni, e stati gestiscono i flussi monetari (raccolta, allocazione e usi) nel tempo. 
Essendo definita l'economia come "la scienza che studia le modalità di allocazione di risorse limitate tra usi alternativi, al fine di massimizzare la propria soddisfazione", la finanza, analogamente, è "quella scienza che studia le modalità di allocazione del denaro tra usi alternativi, al fine di massimizzare la propria soddisfazione"".
Si distingue tra:
finanza personale, che concerne i debiti e crediti che fanno capo agli individui,
finanza aziendale che si occupa della ricerca e dell'impiego delle risorse finanziarie da parte delle imprese,
finanza pubblica, riguardante le tematiche della ricerca e dell'impiego di risorse finanziarie da parte della pubblica amministrazione,
finanza internazionale che tocca il tema dei flussi di denaro scambiati tra paesi (da origine di operazioni finanziarie che operative tra individui, imprese e pubbliche amministrazioni internazionali)
La Finanza si occupa poi degli strumenti finanziari, attraverso i quali avvengono gli scambi di flussi di denaro tra individui, imprese e Stati, oltre che dei mercati sui quali tali strumenti finanziari vengono negoziati.
Finanza personale:
Decisioni di risparmio, investimento, indebitamento e previdenza complementare.
Gestione e valutazione degli investimenti
Mercati finanziari, strumenti finanziari, e istituzioni finanziarie
Il quadro di rendimento del rischio e l'identificazione dell'appropriato tasso di sconto dei beni
Valutazione dei beni - sconto di rilevanti flussi di cassa; valutazione relativa; valutazione contingente
L'allocazione ottimale dei fondi (In cosa investire - Quanto investire - Quando investire)
Finanza aziendale:
Preventivo del flusso di cassa e gestione del Capitale circolante netto.
Comparazione di proposte alternative.
Previsione e analisi del rischio.
Ottenimento dei fondi - fonti di debito (lungo, medio o breve termine) o di capitale (nel senso di proprietà) - struttura ottimale del capitale.
Allocazione dei fondi su investimenti di capitale a lungo termine, rispetto all'ottimizzazione del flusso di cassa a breve termine.
Politica dei dividendi.
Finanza pubblica:
Identificazione delle spese richieste da un'entità del settore pubblico.
Fonte(i) di reddito di tale entità.
Processo di preventivazione.
Una differenza rilevante fra un investimento finanziario ed uno produttivo è la capacità del secondo di creare ricchezza economica reale per la società.
Esiste un dibattito di etica della finanza, legato all'ipotesi che la finanza sia un gioco a somma zero, capace quindi solo di spostare denaro fra soggetti economici, 
o un gioco a somma positiva, in grado di creare ricchezza per alcuni di questi; in altri termini, se possa creare una "torta" più grande, 
o solo cambiare la dimensione relative delle diverse "fette" dei vari attori dello scenario finanziario.
Con la locuzione economia domestica si indica l'insieme di conoscenze e tecniche utilizzate per la corretta conduzione degli aspetti pratici della vita di una famiglia.
Fanno parte di questa disciplina, fra gli altri, approfondimenti in materia di: igiene pediatria pedagogia merceologia gastronomia programmazione economica, 
il tutto nella precipua ottica dell'ambito familiare, e pertanto con adeguato grado gnoseologico.
In Italia l'economia domestica fu in passato materia di insegnamento scolastico, inserita nei programmi per le classi femminili della scuola media inferiore. 
Essa cadde in rapida desuetudine e venne poi rimossa, anche per effetto dei mutati stimoli sociali. Attualmente è materia di studio dell'istituto tecnico femminile.
L'economia personale o finanza personale è l'applicazione dei principi della finanza alle decisioni monetarie di un individuo o di un'unità familiare. 
Si occupa di come un nucleo familiare possa gestire le proprie risorse finanziarie, attraverso piani di budget, gestione dei risparmio e abbattimento dei debiti.
L'economia personale ha delle caratteristiche che ricordano la concezione classica dell'economia domestica (tenuta di un libro delle spese, metodologia di riduzione degli sprechi, 
capacità di provvedere autonomamente a piccole riparazioni, ecc.), ma sfrutta anche le tecnologie informatiche per gestire in maniera più oculata le risorse finanziarie (ricerca di tariffe 
più convenienti per le utenze, comparazione delle soluzioni più economiche in caso di viaggio, accredito di utenze).
Metodologia.
Nei paesi anglosassoni, l'economia personale ha avuto un deciso sviluppo negli ultimi anni, soprattutto come aiuto per la gestione dei debiti (carte di credito, bancomat e credito al consumo), 
secondo una precisa scala di azioni:
Punto della situazione: analisi della situazione tramite creazione di versioni semplificate di bilanci, confrontando entrate ed uscite.
Fissazione degli obiettivi: riduzione ed eliminazione dei debiti in essere o creazione di una serie di obiettivi a lungo termine (acquisto di beni immobili, fondo pensione).
Creazione di un piano: il piano dettaglia le metodologie per raggiungere gli obiettivi. Le principali metodologie sono la riduzione delle spese, aumento delle entrate, investimenti finanziari.
Esecuzione: messa in opera del piano operativo, tramite disciplina e perseveranza, ottenendo anche aiuto da professionisti se necessario (consulenti finanziari, avvocati, commercialisti).
Monitoraggio e assestamento: col passar del tempo, il piano può essere modificato a seconda delle nuove esigenze (nascita di un figlio, aumento di stipendio).
Un interessante aspetto dell'economia personale è la condivisione delle esperienze e delle metodologie di gestione attraverso blog o pagine web, soprattutto nei paesi di lingua ingles

<h3>Home banking e finanza on line.</h3>
Il commercio elettronico (detto e-commerce o electronic commerce), nonostante sia stato definito in molti modi, può semplicemente ma efficacemente identificarsi nella vendita di beni e servizi attraverso Internet.
L’ampiezza dell’oggetto dell’e-commerce evidenzia la necessità di individuare delle sottocategorie del fenomeno. L’e-flnance (o finanza elettronica) è una di esse: una particolare manifestazione dell’ e-commerce avente a oggetto strumenti finanziari.
L’e-finance, a sua volta, si articola in home banking (ossia Internet banking o phone banking secondo lo strumento di comunicazione utilizzato) e trading on line. L’Internet banking identifica l’apertura da parte degli istituti di credito di un sito Internet su cui offrire i propri prodotti e servizi bancari; il trading on line comporta la possibilità di effettuare compravendite di strumenti finanziari mediante Internet.
L’Internet banking si evolve in fasi cui corrisponde un progressivo avanzamento del servizio: dall’offerta di funzionalità informative (simili a quelle ottenibili via telefono), all’introduzione di tecnologie interattive per i classici servizi di conto corrente, fino a funzioni complesse (quali il trading on line su mercati azionari, obbligazionari e di strumenti derivati).
Il servizio di trading, pertanto, nel caso sia offerto da un istituto di credito, rappresenta un’evoluzione dell’home banking; costituisce, invece, un fenomeno indipendente qualora erogato da un broker sia esso un discount broker oppure un full service broker.
La possibilità di negoziare titoli via Internet inizia negli Stati Uniti nella prima metà degli anni Ottanta, ma la costosità e la complessità delle operazioni, associate ai problemi di sicurezza, ne hanno frenato la diffusione. Dato il difficile scenario, gli intermediari entrati sul mercato virtuale hanno dovuto puntare su strategie aggressive di prezzo.
L’esplosione del trading oniine è peraltro avvenuta solo negli anni novanta per effetto dello sviluppo dell’ e-commerce reso possibile, a sua volta, da un insieme di fenomeni concomitanti:
a. Sviluppo di tecnologie a prezzi sempre più contenuti, diffusione di conoscenze informatiche elementari e del fenomeno Internet (con la sua facilità di accesso).
b. Diffusione di operatori del mercato virtuale in grado di offrire un servizio efficiente a costi inferiori ai tradizionali.
c. Progressivo superamento delle preoccupazioni legate alla sicurezza della Rete.
Le prospettive di sviluppo futuro del settore, dati i vantaggi di accessibilità spazio-temporale e la riduzione dei costi di negoziazione, sono essenzialmente connesse all’accresciuta libertà indotta da Internet.
La rivoluzione prodotta nel mondo finanziario e l’associata trasformazione nelle abitudini degli investitori da un lato e nelle strategie degli intermediari dall’altro non è in ogni caso esente da rischi e difficoltà.
Un’importante condizione affinché le molteplici implicazioni del fenomeno siano orientate al rispetto dei principi di tutela del risparmiatore e di regolata libertà di sviluppo del fenomeno è rappresentata da adeguati interventi legislativi a livello comunitario e nazionale.

<h3>La commissione di massimo scoperto</h3>
La commissione di massimo scoperto viene applicata nei rapporti di conto corrente alla fine di ogni trimestre, in una misura che in genere va dallo 0,125% allo 0,250%; come confermato dalla dizione, tale percentuale viene applicata alla misura massima dell’esposizione registrata nei singoli trimestri.
La motivazione da cui trae origine tale onere per il correntista deriva dalla circostanza che l’utilizzo di una apertura di credito di conto corrente, per definizione elastico con riferimento anche all’intera globalità dei rapporti della specie, implica la ricerca immediata di fonti di copertura finanziaria da reperire di volta in volta sul mercato.
La commissione costituisce quasi una forma di assicurazione contro variazioni di breve e brevissimo periodo del costo della provvista, non recepibili e non recepite, proprio per tale caratteristica, in una variazione dei tassi di interesse che regolano il rapporto.
In concreto la commissione di massimo scoperto rappresenta un ulteriore elemento di redditività degli impieghi per le Istituzioni creditizie, in quanto variazioni sostanzialmente marginali nel costo della provvista dovrebbero tendenzialmente compensarsi, e possono inoltre essere considerate fondamentalmente insite nel rischio di azienda.
Sono consentiti, quindi, margini di manovra aggiuntivi per articolare e diversificare i rendimenti, e quindi i costi, dell’operazione di conto corrente, modificando in misura più o meno ampia la redditività commisurata dal tasso effettivo annuo posticipato.
In prima approssimazione, e con un apprezzamento peraltro già sufficientemente idoneo del maggior costo dell’operazione la si può considerare come come un ulteriore incremento del tasso periodico debitore, cioè del tasso debitore.
Vediamo qual’è la formula che consente di determinare il tasso effettivo trimestrale tenendo conto della commissione di massimo scoperto.
